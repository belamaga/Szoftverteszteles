<html><head>
      <meta http-equiv="Content-Type" content="text/html; charset=utf-8">
   <title>6.2. Adatszerkezet támadás - Bináris forrás fájl túltöltése</title><link rel="stylesheet" href="style.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Szoftvertesztelés"><link rel="up" href="ch06.html" title="6. fejezet - Biztonsági tesztelés"><link rel="prev" href="ch06.html" title="6. fejezet - Biztonsági tesztelés"><link rel="next" href="ch06s03.html" title="6.3. Kártékony kód beágyazása &#8211; Logikai/Id&#337;zített bomba"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">6.2. 
     Adatszerkezet támadás - Bináris forrás fájl túltöltése</th></tr><tr><td width="20%" align="left"><a accesskey="p" href="ch06.html">El&#337;z&#337;</a>&nbsp;</td><th width="60%" align="center">6. fejezet - Biztonsági tesztelés</th><td width="20%" align="right">&nbsp;<a accesskey="n" href="ch06s03.html">Következ&#337;</a></td></tr></table><hr></div><div class="sect1" title="6.2. Adatszerkezet támadás - Bináris forrás fájl túltöltése"><div class="titlepage"><div><div><h2 class="title" style="clear: both"><a name="d0e3134"></a>6.2. 
     Adatszerkezet támadás - Bináris forrás fájl túltöltése</h2></div></div></div><div class="sect2" title="6.2.1. Leírás"><div class="titlepage"><div><div><h3 class="title"><a name="d0e3137"></a>6.2.1. 
      
               <a name="_Toc291181638"></a>Leírás</h3></div></div></div><p>A buffer túlcsordulás forrása a bevitt adat lehet. Amikor a bináris forrás file túltöltéssel próbálkozik, a támadónak úgy kell módosítania/el&#337;készítenie a bináris fájlt, hogy miután az alkalmazás beolvasta, kiszolgáltatottá váljon egy klasszikus Buffer túlcsordulás támadásnak (<a class="ulink" href="http://www.owasp.org/index.php/Buffer_overflow_attack" target="_top">Buffer overflow attack</a>)<a name="Risk_Factors2"></a>. Az egyetlen különbség ez és a klasszikus típus között a bevitt adat forrásában van. A leggyakoribb példák a különlegesen elkészített MP3, JPEG vagy ANI fájlok, amik buffer túlcsordulást okoznak.</p></div><div class="sect2" title="6.2.2. Példák"><div class="titlepage"><div><div><h3 class="title"><a name="d0e3149"></a>6.2.2. 
      
               <a name="Examples5"></a>Példák</h3></div></div></div><p>Az alkalmazás kiolvassa az els&#337; 8 karaktert a bináris fájlból.</p><pre class="programlisting">
   rezos@dojo-labs ~/owasp/binary $ cat read_binary_file.c
   #include &lt;stdio.h&gt; 
   #include &lt;string.h&gt;
   
   int main(void)
   {
   &nbsp; &nbsp; &nbsp; &nbsp;FILE *f;
   &nbsp; &nbsp; &nbsp; &nbsp;char p[8];
   &nbsp; &nbsp; &nbsp; &nbsp;char b[8];
   
   &nbsp; &nbsp; &nbsp; &nbsp;f = fopen("file.bin", "r");
   &nbsp; &nbsp; &nbsp; &nbsp;fread(b, sizeof(b), 1, f);
   &nbsp; &nbsp; &nbsp; &nbsp;fclose(f);
   
   &nbsp; &nbsp; &nbsp; &nbsp;strcpy(p, b);
   
   &nbsp; &nbsp; &nbsp; &nbsp;printf("%s\n", p);
   
   &nbsp; &nbsp; &nbsp; &nbsp;return 0;
   }
      </pre><p>A létrehozott fájl több, mint 8 karaktert tartalmaz.</p><pre class="programlisting">
   rezos@dojo-labs ~/owasp/binary $ cat file.bin
   AAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAAA
      </pre><p>Egy újabb, futtatásra tett próbálkozás után az alkalmazás a következ&#337;vel leáll:</p><pre class="programlisting">
   rezos@dojo-labs ~/owasp/binary $ ./read_binary_file
   Segmentation fault
         </pre><p>Hiba. Vajon buffer túlcsordulás történt?</p><pre class="programlisting">
     rezos@dojo-labs ~/owasp/binary $ gdb -q ./read_binary_file
   Using host libthread_db library "/lib/libthread_db.so.1".
   (gdb) r
   Starting program: /home/rezos/owasp/binary/read_binary_file
   
   Program received signal SIGSEGV, Segmentation fault.
   0xb7e4b9e3 in strcpy () from /lib/libc.so.6
     </pre><p>Igen, ez egy buffer túlcsordulás volt a strcpy() függvényben.</p><p>Miért?</p><p>fread(b, sizeof(b), 1, f); - karaktereket olvas a &#8222;stream f, sizeof(b)&#8221;-b&#337;l egyszer a b bufferbe. Ez teljesen rendben lév&#337;nek t&#369;nik. De valójában nincs hely egy '\0' számára, ami lezárja a sztringet.</p><p>Az strcpy(p, b); végrehajtása közben, amikor mindkét buffer egyenl&#337;, megtörténik a túlcsordulás. Ennek az oka a null bájt, mint végkarakter hiánya a b bufferben. A strcpy() függvény mindent be fog másolni a b[0]-tól kezdve a p[] bufferbe egészen a null bájtig. A támadó egy speciális fájl elkészítésével sikeresen véghezvitte a buffer túlcsordulás támadást.</p><div class="orderedlist"><ol class="orderedlist" type="1"><li class="listitem"><p>Használjunk egyenérték&#369;, biztonságos függvényeket, amik ellen&#337;rzik a buffer hosszát amikor csak lehetséges.</p></li></ol></div><p>Mégpedig:</p><div class="orderedlist"><ol class="orderedlist" type="1"><li class="listitem"><p>gets() -&gt; fgets()</p></li><li class="listitem"><p>strcpy() -&gt; strncpy()</p></li><li class="listitem"><p>strcat() -&gt; strncat()</p></li><li class="listitem"><p>sprintf() -&gt; snprintf()</p></li></ol></div><p></p><div class="orderedlist"><ol class="orderedlist" type="1"><li class="listitem"><p>Azokat a függvényeket, amiknek nincs biztonságos verziójuk, át kell írni oly módon, hogy tartalmazzanak biztonsági ellen&#337;rzéseket. Az erre szánt id&#337; meg fog térülni a jöv&#337;ben. Emlékezzen rá, hogy ezt csak egyszer kell megcsinálnia.</p></li></ol></div><div class="orderedlist"><ol class="orderedlist" type="1"><li class="listitem"><p>Olyan fordítókat kell használni, amik képesek azonosítani a nem biztonságos függvényeket, logikai függvényeket és ellen&#337;rzik, hogy a memória nincs-e átírva olyan helyen, ahol nem szabadna.</p></li></ol></div><p></p></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ch06.html">El&#337;z&#337;</a>&nbsp;</td><td width="20%" align="center"><a accesskey="u" href="ch06.html">Fel</a></td><td width="40%" align="right">&nbsp;<a accesskey="n" href="ch06s03.html">Következ&#337;</a></td></tr><tr><td width="40%" align="left" valign="top">6. fejezet - Biztonsági tesztelés&nbsp;</td><td width="20%" align="center"><a accesskey="h" href="index.html">Tartalom</a></td><td width="40%" align="right" valign="top">&nbsp;6.3. 
      
            Kártékony kód beágyazása &#8211; Logikai/Id&#337;zített bomba</td></tr></table></div></body></html>