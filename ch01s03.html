<html><head>
      <meta http-equiv="Content-Type" content="text/html; charset=utf-8">
   <title>1.3. A tesztelés szintjei</title><link rel="stylesheet" href="style.css" type="text/css"><meta name="generator" content="DocBook XSL Stylesheets V1.75.2"><link rel="home" href="index.html" title="Szoftvertesztelés"><link rel="up" href="ch01.html" title="1. fejezet - A tesztelés alapfogalmai"><link rel="prev" href="ch01s02.html" title="1.2. Tesztelési technikák"><link rel="next" href="ch01s04.html" title="1.4. A tesztelési tevékenység"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">1.3. 
      
            A tesztelés szintjei</th></tr><tr><td width="20%" align="left"><a accesskey="p" href="ch01s02.html">El&#337;z&#337;</a>&nbsp;</td><th width="60%" align="center">1. fejezet - A tesztelés alapfogalmai</th><td width="20%" align="right">&nbsp;<a accesskey="n" href="ch01s04.html">Következ&#337;</a></td></tr></table><hr></div><div class="sect1" title="1.3. A tesztelés szintjei"><div class="titlepage"><div><div><h2 class="title" style="clear: both"><a name="d0e152"></a>1.3. 
      
            <a name="_Toc285293673"></a>A tesztelés szintjei</h2></div></div></div><p>A tesztelés szintjei a következ&#337;k:</p><div class="orderedlist"><ol class="orderedlist" type="1"><li class="listitem"><p>komponensteszt,</p></li><li class="listitem"><p>integrációs teszt,</p></li><li class="listitem"><p>rendszerteszt, </p></li><li class="listitem"><p>átvételi teszt.</p></li></ol></div><p>A komponensteszt csak a rendszer egy komponensét teszteli önmagában. Az integrációs teszt kett&#337; vagy több komponens együttm&#369;ködési tesztje. A rendszerteszt az egész rendszert, tehát minden komponenst együtt, teszteli. Ez els&#337; három teszt szintet együttesen fejleszt&#337;i tesztnek hívjuk, mert ezeket a fejleszt&#337; cég alkalmazottai vagy megbízottjai végzik. Az átvételi teszt során a felhasználók a kész rendszert tesztelik. Ezek általában id&#337;rendben is így követik egymást.</p><p>A komponensteszt a rendszer önálló részeit teszteli általában a forráskód ismeretében (fehér dobozos tesztelés). Gyakori fajtái:</p><div class="orderedlist"><ol class="orderedlist" type="1"><li class="listitem"><p>unit-teszt,</p></li><li class="listitem"><p>modulteszt.</p></li></ol></div><p>A unit-teszt, vagy más néven egységteszt, a metódusokat teszteli. Adott paraméterekre ismerjük a metódus visszatérési értékét (vagy mellékhatását). A unit-teszt megvizsgálja, hogy a tényleges visszatérési érték megegyezik-e az elvárttal. Ha igen, sikeres a teszt, egyébként sikertelen. Elvárás, hogy magának a unit-tesztnek ne legyen mellékhatása.</p><p>A unit-tesztelést minden fejlett programozási környezet (integrated development environment, IDE) támogatja, azaz egyszer&#369; ilyen teszteket írni. A jelent&#337;ségüket az adja, hogy a futtatásukat is támogatják, így egy változtatás után csak lefuttatjuk az összes unit-tesztet, ezzel biztosítjuk magunkat, hogy a változás nem okozott hibát. Ezt nevezzük regressziós tesztnek.</p><p>A modulteszt általában a modul nem-funkcionális tulajdonságát teszteli, pl. sebességét, vagy, hogy van-e memóriaszivárgás (memory lake), van-e sz&#369;k keresztmetszet (bottleneck).</p><p>Az integrációs teszt során a komponensek közti interfészeket, az operációs rendszer és a rendszer közti interfészt, illetve más rendszerek felé nyújtott interfészeket tesztelik. Az integrációs teszt legismertebb típusai:</p><div class="orderedlist"><ol class="orderedlist" type="1"><li class="listitem"><p>Komponens &#8211; komponens integrációs teszt: A komponensek közötti kölcsönhatások tesztje a komponensteszt után.</p></li><li class="listitem"><p>Rendszer &#8211; rendszer integrációs teszt: A rendszer és más rendszerek közötti kölcsönhatásokat tesztje a rendszerteszt után.</p></li></ol></div><p>Az integrációs teszt az összeillesztés során keletkez&#337; hibákat keresi. Mivel a részeket más-más programozók, csapatok fejlesztették, ezért az elégtelen kommunikációból súlyos hibák keletkezhetnek. Gyakori hiba, hogy az egyik programozó valamit feltételez (pl. a metódus csak pozitív számokat kap a paraméterében), amir&#337;l a másik nem tud (és meghívja a metódust egy negatív értékkel). Ezek a hibák kontraktus alapú tervezéssel (design by contract) elkerülhet&#337;ek.</p><p>Az integrációs teszteket érdemes minél hamarabb elvégezni, mert minél nagyobb az integráció mértéke, annál nehezebb meghatározni, hogy a fellelt hiba (általában egy futási hiba) honnan származik. Ellenkez&#337; esetben, azaz amikor már minden komponens kész és csak akkor tesztelünk, akkor ezt a &#8222;nagy bumm tesztnek&#8221; (big bang tesztnek) nevezzük, ami rendkívül kockázatos.</p><p>A rendszerteszt a már kész szoftverterméket teszteli, hogy megfelel-e:</p><div class="orderedlist"><ol class="orderedlist" type="1"><li class="listitem"><p>a követelmény specifikációnak,</p></li><li class="listitem"><p>a funkcionális specifikációnak,</p></li><li class="listitem"><p>a rendszertervnek.</p></li></ol></div><p>A rendszerteszt nagyon gyakran feketedobozos teszt. Gyakran nem is a fejleszt&#337; cég, ahol esetleg elfogultak a tesztel&#337;k, hanem egy független cég végzi. Ilyenkor a tesztel&#337;k és a fejleszt&#337;k közti kapcsolat tartást egy hibabejelent&#337; (bug trucking) rendszer látja el. A rendszerteszt feladata, hogy ellen&#337;rizze, hogy a specifikációknak megfelel-e a termék. Ha pl. a követelmény specifikáció azt írja, hogy lehessen jelentést készíteni az éve forgalomról, akkor ezt a tesztel&#337;k kipróbálják, hogy lehet-e, és hogy helyes-e a jelentés. Ha hibát találnak, azt felviszik a hibabejelent&#337; rendszerbe.</p><p>Fontos, hogy a rendszerteszthez használt környezet a lehet&#337; legjobban hasonlítson a megrendel&#337; környezetére, hogy a környezet-specifikus hibákat is sikerüljön felderíteni.</p><p>Az átvételi teszt hasonlóan a rendszerteszthez az egész rendszert teszteli, de ezt már a végfelhasználók végzik. Az átvételi teszt legismertebb fajtái a következ&#337;k:</p><div class="orderedlist"><ol class="orderedlist" type="1"><li class="listitem"><p>alfa teszt,</p></li><li class="listitem"><p>béta teszt,</p></li><li class="listitem"><p>felhasználói átvételi teszt,</p></li><li class="listitem"><p>üzemeltet&#337;i átvételi teszt.</p></li></ol></div><p>Az alfa teszt a kész termék tesztje a fejleszt&#337; cégnél, de nem a fejleszt&#337; csapat által. Ennek része, amikor egy kis segédprogram több millió véletlen egérkattintással ellen&#337;rzi, hogy össze-vissza kattintgatva sem lehet kifektetni a programot.</p><p>Ezután következik a béta teszt. A béta tesztet a végfelhasználók egy sz&#369;k csoportja végzi. Játékoknál gyakori, hogy a kiadás el&#337;tt néhány fanatikus játékosnak elküldik a játékot, akik rövid alatt sokat játszanak vele. Cserébe csak azt kérik, hogy a felfedezett hibákat jelentsék.</p><p>Ezután jön egy sokkal szélesebb béta teszt, amit felhasználói átvételi tesztnek nevezünk. Ekkor már az összes, vagy majdnem az összes felhasználó, megkapja a szoftvert és az éles környezetben használatba veszi. Azaz installálják és használják, de még nem a termelésben. Ennek a tesztnek a célja, hogy a felhasználók meggy&#337;z&#337;djenek, hogy a termék biztonságosan használható lesz majd éles körülmények között is. Itt már elvárt, hogy a f&#337; funkciók mind m&#369;ködjenek, de el&#337;fordulhat, hogy az éles színhelyen el&#337;jön olyan környezet függ&#337; hiba, ami a teszt környezetben nem jött el&#337;. Lehet ez pl. egy funkció lassúsága.</p><p>Ezután már csak az üzemeltet&#337;i átvételi teszt van hátra. Ekkor a rendszergazdák ellen&#337;rzik, hogy a biztonsági funkciók, pl. a biztonsági mentés és a helyreállítás, helyesen m&#369;ködnek-e.</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="ch01s02.html">El&#337;z&#337;</a>&nbsp;</td><td width="20%" align="center"><a accesskey="u" href="ch01.html">Fel</a></td><td width="40%" align="right">&nbsp;<a accesskey="n" href="ch01s04.html">Következ&#337;</a></td></tr><tr><td width="40%" align="left" valign="top">1.2. 
      
            Tesztelési technikák&nbsp;</td><td width="20%" align="center"><a accesskey="h" href="index.html">Tartalom</a></td><td width="40%" align="right" valign="top">&nbsp;1.4. 
      
            A tesztelési tevékenység</td></tr></table></div></body></html>